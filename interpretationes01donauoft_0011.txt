PRAEFATIO VII

in aquilonis quaestione contra diversam interpretationem
suam tam perspicue defendit, ut non potuerit prudentius,
nec secus 1,186. 10, 8. 12, 412 al. ac si quis senten-
tias, ut Serviano verbo utar, bioticas e Donato colligere
velit, quas multas passim inseruit, bonam messem faciat.
iuvat exempli gratia aliquas transcribere: 6, 435 „nihil fit
nisi quod faciendi habeat necessitatem“; 6, 515 „mala 111
oblivionem venire non possunt“3 7, 340 „plus est in rebus
perficiendis velle quam cogi“3 8, 163 „proclive est bonum
esse, meliorem vero arduum“; 9, 617 „apparet qui sitis,
cum ea quae colitis recensendo convolvo“3 10, 620 „orna-
menta maiorum frustra unicuique iunguntur, nisi adician-
t[ur] propria“. talia qui scripserit eum perversi iudicii
fuisse nego. iure v. d. Hoeven Donati opus satis eleganter
nec plerumque inscite insulsaque conscriptum esse affirmat.
sed idem cum hanc fere solam utilitatem ex eo percipi
dicit, quod conducat ad cognoscendam historiam inter-
pretationis Vergilianae, angustis finibus rem circumscribit.
ad ea enim quae supra memoravimus hoc quoque accedit,
quod, quoniam Polybii, Claudii Caesaris liberti (Seneca
consol. ad Polyb. 8, 2. 11, 5), et patris Statii (cf. Vollmer
ad Stat. silv. 5, 3, 159 sqq.) aliorumque scripta perierunt,
eius interpretandorum poetarum rationis qua rhetores in
scholis utebantur Donati commentarios solum exemplum
habemus. ergo ad rhetoricam quoque disciplinam cogno·
scendam utiles sunt. nam quod Quintilianus inst. or. 10,
5, 4 et 5 dicit: „et ipsis sententiis (poetarum) adicere
licet oratorium robur et omissa supplere et effusa sub-
stringere3 neque ego paraphrasim esse interpretationem
tantum volo, sed circa eosdem sensus certamen atque
aemulationem“, id Donatum summo studio secutum esse
videmus. illa sane lege quam a patre suo observatam
Statius tradit, ut paraphrasim cum versuum spatiis
aequaret, se non devinxit, sed effusam potius ubertatem
plerumque affectavit artemque suam cum aliis rebus tum
clausulis conformandis ostentavit, adeo ut suo quoque
exemplo stilum vere oratorium filio adolescentulo tradere

