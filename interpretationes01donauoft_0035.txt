PRAEFATIO XXXI

vero quarto itinere Romam revisere me valetudo pro-
hiberet, reliqua meum in usum contulerunt viri egregii
Alfredus Monaci professor et Ludovicus De Stefani litte—
rarum doctor, qui iidem mihi ad examinanda quae in
Laurentiano ac Vaticano post collationem dubia extiterunt
operam suam navaverunt.

Cunctos interpretationum libros quattuor saeculi XV
codices continent, Harlemensis, Oxoniensis, Urbinas, Ma-
latestianus, membranacei omnes, iisque quintus accedit
editionis principis „archetypus‘⁴. duos primos totos con-
tuli, Urbinatis magnam partem, Malatestianum non inspexi.
eos in secunda interpretationum parte e Vaticano fluxisse,
cum lacunas quas in hoc ortas esse supra demonstravi
easdem exhibeant, manifestum est. accedit ut in decimo
libro quibus locis a Reginensi dissentit Vaticanus cum
hoc consentiant. habent eam quoque lacunam qua quartus
liber hiat. hane quoniam supra iam in archetypo fuisse
demonstravi, suspiceris forsitan eos in prima parte ex ipso
archetypo transcriptos esse. sed cum supra p. XXVII arche-
typum totum Donatum continuisse probaverimus, mirum
sane videatur, si illos in priore parte hoc, in posteriore
alio libro usos esse putemus. accedit quod ubi R veram
archetypi lectionem servasse videtur plerumque cum L
consentiunt. nec magis ex Reginensis prima parte de-
scripti esse possunt, quia aliqua in illa omissa cum Lau-

> rentiano congrua habent et quae in illo meliora extant

ut 5, 495. 730 pariter ac Laurentianus corrupta praebent.
quamobrem eos ut in secunda parte ad Vaticanum ita in
prima ad Laurentianum referendos esse confitendum est.
et Urbinatem quidem ex ipso Laurentiano descriptum esse
loci quidam demonstrare videntur. primum enim ab „illos“
incipit, non a „post illos“. deinde cum Laurentianus ad
4, 202 folii 110 paginae A partem priorem verbis „aeter-
nas pe“ terminatam in sequenti recte continuaverit „cu-
dumque cruorem“ eta, his autem verbis lemmatis finem,
quem primo omiserat, „pingue solum et variis florentia
limina sertis“ tamquam primum paginae versum super-

