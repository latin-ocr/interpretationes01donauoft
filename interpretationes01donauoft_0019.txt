PRAEFATIO XV

ipse profert. iam qui mihi assentientur ne illud quidem
aspernabuntur quod in libello meo suspicatus sum, Dona-
tum, qui cum aliis locis tum in prooemio inimicum se et
contemptorem grammaticorum et magistrorum et commen-
tatorum profiteatur, verbis in principio positis „post illos
—- reliquisse“ fortasse Servium grammaticum et magi·
strum urbis et commentariorum scriptorem denotasse.
quodsi cum codicis Reginensis correctore, qui quanti fa-
ciendus sit infra exponam, in principio prooemii „tibi“
pro „mihi“ legere placeat, res ita se habere videatur, ut
Donatus senex, cum filium suum tironem in magistri ur-
bis schola parum ad Vergilium intellegendum profecisse
cognovisset, suis interpretationibus damnum resarcire con-
stituerit nec more tantum veterum in libris didacticis‚ ut
v. d. Hoeven p. 35¹ putat, sed hac propria ratione ductus
ad filium scripserit. mihi quidem qui omnem scribendi
causam ab instruendi filii necessitate petit illo prooemii
loco non convenienter de suis magis quam de filii docto-
ribus cogitare videtur. ceterum non nimis hoc pensi duco,
dummodo Donatum Servii commentarios cognitos habuisse
concedatur, ne quis forte eum ante Servium scripsisse
opinetur. iuniorem eum fuisse necessario sequeretur, si
verum esset quod Wagnerus de vulgata et Donatiana
versus 12, 412 lectione adnotavit: „illud quidem fere pro
certo haberi potest, cum tam memorabilis discrepantiae
nulla facta sit mentio apud Servium, hanc ipsam lectio—
nem ‘ipsa manu . . . Dictaea' esse illo (i. e. Servio) recen-
tiorem“. sed mihi Donatus genuina potius Vergilii verba,
non ab aliquo recentiore conficta servasse videtur, quia,
ut iam Heynius iudicavit, Donatianam lectionem orationi
poeticae multo magis convenire puto. et quoniam senex
interpretationes suas confecit, nihil obstat quin natu vel
maior Servio fuisse existimetur: aetati Servianae certe
adscribendus est.

Duodecim Aeneidos libros totidem interpretationum
libris comprehendit3 verum ut de personis quoque et re-
bus in Aeneide occurrentibus filius „patrio potius labore“

