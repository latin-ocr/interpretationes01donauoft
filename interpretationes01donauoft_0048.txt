XLIV PRAEFATIO

est quod de integrandis quibusdam lemmatis ad 1, 25 ex-
posui. omnino supervacanea sunt ea lemmata quae post
interpretationem ante sequentia repetuntur ut 3, 628. 4,
170. 7, 441. 10, 783. 12, 374: sed, quia intellectui non
obsunt, nihil hic mutandum putavi. iam vero si quae-
ritur quomodo hae difficultates in lemmatis constituendis
ortae sint, viam mihi videor invenisse qua lux afferatur.
nam defectus in Vaticano quidem, in quo lemmata post
interpretationem inserta esse supra diximus, inde multis
locis explicari potest quod spatium necessario brevius re-
lictum erat. at in Laurentianum et Reginensem hoc non
convenit, cum horum librarii lemmata interpretationibus
una scriptione continuaverint in his ergo aut quae de-
ficiunt neglegentia omissa esse aut, quoniam omittendi
vitium in interpretationibus perraro deprehenditur, aliam
subesse causam necesse est. quid ergo? iam in archetypo
. multa lemmata aut omissa aut semiplena fuisse creden-
dum est et haec defectuum explicatio etiam in Vaticano
passim admittenda. atque Laurentiani quidem in parte
priore compendiorum in lemmatis non desunt exempla:
nam 1, 33 pro „Romanam condere gentem“ scriptum est
„r—o'c ξιξ 1, 66 „fe t“ pro „fluctus et tollere“, 1, 75
„prole p“ pro „prole parentum“ aliaque similia 1, 91. 95.
105. 107. 111. 208, quae describere longum est. accedit
quod idem librarius 1, 81 post „haec ubi dicta“ adicit
„et cetera quae sequuntur“, 1, 100. 118. 191. 207 autem
abrupto lemmati verba extrema cum „usque“ addit. haec
ille, qui ex quattuor cum quibus res nobis est librariis
longe diligentissimus reperitur, profecto non ausus esset,
nisi in archetypo ipso occasionem invenisset, idque inde
confirmatur quod omnibus his locis R eadem compendia
habet. eadem porro via regredientes ad Donatum ipsum
devenimus, quem ne quis forte nulla omnino lemmata
scripsisse suspicetur vel id obstat quod ea saepe verbo-
rum structura cum interpretatione sua contexit cf. 1, 32ss
4, 268. 5, 854, 7, 68. 8, 166. 11, 615 eaque de causa
aliquando aut paululum mutat ‚⁰f· 3, 99. 4, 301. 9, 278.

 

