X PRAEFATIO

lestissimorum iuvenum amore“ dixisse putatur „nihil Deo
gravius“ esse ab editoribus interpolatum codices docent.
at multis locis, quorum praecipuos 1, 28. 442. (7409)
2, 165. 5, 709. 7, 259. 9, 247. 404. 627 v. d. Hoeven
collegit (adde 6, 230), veterum deorum cultui addictum
se esse ostendit.

Quinto p. G, n. saeculo Donatum non posteriorem fuisse
inde apparet quod imperii Romani 1, 12 et morum Ro-
manorum tamquam praesentium mentionem facit: cf. quae
de ludis mimis cantibus picturis dicit 1, 741. 5, 65. 128.
132. 144. 662. 7,172. 8, 287. 343 (alia quaedam exempla,
quae Hoppius p. 21 attulit, aut parum idonea sunt aut
ab editoribus interpolata). nec latinitate sua ad inferio-
rem aetatem relegatur, quae 'ut verborum tumore et eodem
semper colore declamatorio stilum illum quem Africanum
dici rectissime vetuit Norden (antike Kunstprosa p. 591 sqq.)
profitetur, ita a barbarie longe remotus est. nam odiosa
quoque illa affectatio qua plusquamperfecto pro imperfecto
vel perfecto, indicativo et coniunctivo in quibusdam enun-
tiatis promiscue utitur modo tantum, non genere Servii
aliorumque quarti et quinti saeculi scriptorum morem
egreditur (cf. Thilonis ad Servium praefationem p. 72 sq.).
et ubi liberius oratio excurrit ut in prooemio, in decla-
matione Amatae 7, 359, 111 epilogo eiusdem libri, in epi·
stola ad filium fini subiecta, bonam haud dubie dictionem
esse iudicaveris. accuratius qua aetate scripserit de-
finiendi nullam video viam, nisi ut quae inter ipsum et
Servium intercedat ratio cum aliqua veri similtudine ex-
ploremus. de hac re quod in libello meo p. 4 Burcka-
sium 1) ita disputasse dixi, ut Donatum Servii commen-
tariis non usum esse nequaquam effecerit, hodie quoque
id retineo. nam si multis locis ad ea quae cum Servio
convenientia habet alia addit vel locos quosdam difficiles
aliter interpretatur ac servius vel cum additamentis Da-

 

l) Burckas de Ti. Claudi Donati in Aeneida commentario
dissertatio, Ienae 1888.

