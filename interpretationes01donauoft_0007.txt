PRAEFATIO.

Tiberii Claudii Donati interpretationes Vergilianas
edendas suscepi, non quod in deliciis haberem scriptorem
taedii plenissimum, sed quia ad complendum et antiquo-
rum Vergilii interpretum numerum et lectionis in Aeneide
apparatum post doctissimorum virorum Thilonis et Hagenii
curas hoc solum deesse videbatur. an vero Donatus, quon-
iam verborum magis quam rerum interpres fuit, semper
in editione vitiosa et inhabili delitescet? et varia lectio
Vergiliana e Servio et ceteris grammaticis summa dili·
gentia investigata praesto erit, Donatus, qui Aeneidos
versus tantum non omnes in commentarios suos recepit,
quales eos legerit numquam in lucem proferetur? equi-
dem, cum omnes scriptores veteres qui vetustatem per-
tulerunt, et optimos et deteriores, dignis nostro saeculo
editionibus invulgare instituerimus, quo id iure Donato
abnegetur non intellego. nulla erit nec de ipsius merito
recte iudicandi copia nec qui ex eo ad nostrum usum
fructus percipi possit aestimandi, nisi quid vere scripserit
cognitum habuerimus. nam inutilem hodie et neglegen-
dum Donatum esse vereor ne idcirco affirmare soleant,
quod doctrinae plenam interpretationem desiderant, qualem
nequaquam eum secutum esse iam van der Hoeven 1) de-
monstravit. ceterum ne doctrina quidem Donati inter-

’ pretationes omnino carent idque ipse truncis verbis qui-

bus epilogus nunc terminatur exponere coepisse videtur.

 

1) van der Hoeven epistola ad Suringarium Leovardiae 1846.
a*

