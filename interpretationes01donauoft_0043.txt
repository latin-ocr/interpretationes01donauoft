PRAEFATIO XXXIX

fuisse, quod et pro „id est“ et pro „idem“ saepe invenitur.
ne autem aut R aut ex libris HOUM aliquis fuisse pu-
tetur supra praecautum est. illud vero asserere licet,
propter locos communiter ab L et V discrepantes, quo-
rum exempla supra attuli, editorum „archetypum“ eidem
familiae adnumerandum esse atque HOUM. „mendis edi-
tionem Neapolitanam ita repletam esse, ut Donati com-
mentarii et editi et non editi viderentur“, iure questus
est Georgius Fabricius. quam bene ipse de Donato me-
ritus sit mox videbimus. unum addo: quanta pars culpae
in Flavio, quanta in scriptore eius codicis haereat, quon-
iam hic hodie non extat, disceptari non potest. multa
in eo omissa, deformata, mutata fuisse ex similitudine
librorum HOU suspicandum est. additamenta autem, non
dico ea quae emendandi causa breviora inserta sunt, sed
haec quae nulla cogente causa interpolata deprehenduntur
1, 346¹& 506. 4, 221. 6, 579. 647. 8, 323. 9, 487. 818.
10, 325. 11, 126. 678. 750. 12, 878, Flavio crimini danda
sunt. eorum maxime notabile 10, 325 Garcilassi patroni
adolescentuli gratia confictum puto. — Hanc editionem,
quam incognitam Germanis ex itinere Italico secum attu-
lerat, G. Fabricius Chemnicensis annis 1547—1551 una
cum Vergilii textu et commentariis Servii Basileae apud
Hem-icum Petri typis imprimendam curavit. vitiosissimam
eam esse omnes qui in Donatum operam impenderunt pa-

* riter intellexerunt. sed peius se res habet quam vel Thilo

praesensit, cum collatis quibusdam Vaticani locis Donatum
nova editione vulgatum „longe aliam faciem habiturum
esse“ scriberet, vel v. d. Hoeven repperit, cum Harlemen-
sem conferret. nam non modo eorum vitiorum quae in
editione Flaviana occurrunt sexcenta Fabricius inemendata
dimisit sed etiam nova ipse ingessit non pauca. satis
habuit manifestos editionis Flavianae errores aut quos

’ manifestos credebat corrigere idque properanter, indili-

genter, saepe inepte, sententia parum perpensa. codicem
enim Neapoli tunc haud dubie salvum ab eo non colla-
tum esse omissa >ipsa maiora ostendunt-3 sunt enim numero

