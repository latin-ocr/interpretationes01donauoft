’Ἡ *mcv-own*

PRAEFATIO XXIII

putredine consumpta esse qua folium 236 adesum est.
unum deletum esse certum est, quia epilogus in media
sententia abrumpitur, sed si consideres prooemium revo-
catis ad Vaticani rationem versuum numeris duo folia
explere, salvam autem epilogi partem vix dimidiam pagi-
nam occupare, eum in alterum folium pertinuisse concedas.

hinc ternio, cuius numerus XXXIII cum ultimo folio periit,
sic efficitur: 233. 234. 235. 236. Ο. Ο. fuit igitur codex

Μ
Vaticanus olim, cum ex librarii manibus prodiit, quater-
nionum triginta et trium ternionum (XVIIII XXX XXXIII).
nam quae in octavo libro a v. 457 usque ad v. 730 per-
tinet lacuna eam, quia in mediam paginam priorem fo-
lii 91 incidit nullo spatio indicata, iam in archetypo
fuisse patet. foliorum 234—236 anguli inferiores agglu-
tinatis novis membranae laciniis in formam quadratam
redacti sunt. in duobus prioribus nihil ad sensum et or-
dinem verborum desideratur: membrana ab initio deformis
fuisse videtur, id quod saepe in Vaticano occurrit. at
ultima charta 236 putredine, ut supra memoravi, et ipsa
agglutinandi arte iacturam fecit. imi enim utriusque pa-
ginae versus deni crescente deorsum damno mutili sunt.
factum est detrimentum, cum iam Harlemensis et Oxo-

, niensis et editorum exemplar extarent aut certe horum

archetypus, quem suspicor, ex Vaticano transcriptus esset,

’ nam illorum auxilio sarciri potest. epilogi pars amissa non

item: quid post ultima verba „etiam in hac“ protinus secu-
tum esse putem supra p.I indicavi. num alterum volumen
quinque priores libros continens praecesserit ignoramus. sed
cum forma et scriptura picturaque codex Vaticanus adeo
excellat, ut inter decora bibliothecae alicuius monasterialis
fujsse videatur, ab initio eum truncum fuisse parum pro-
babile est. mirum utique restat cur duodecim libri inaequa-
liter divisi sint. de communi cum Laurentiano et Reginensi
archetypo infra opportunius disseremus. — contuli codicem
Romae vere et autumno anni 1901 et vere anni 1902.

