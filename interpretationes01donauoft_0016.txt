XII PRAEFATIO

sunt quibus aliam vel ordinandi vel pronuntiandi vel di-
stinguendi rationem memorat3 accedunt ii quibus eum
obtrectationem Vergilianam non modo cognitam habuisse
sed reliquam de ea memoriam centum amplius quaestio-
nibus auxisse libello meo docui. quo ergo iure eum ex
uno commentario ¹) sua hausisse affirmatur? immo vero,
etiamsi illud quod 7, 49 dicit „persuaserunt sibi nonnulli
ac paene omnes“, in quo diluendo multus est Hoppius,
non ad vivum resecandum aut putidius instandum esse
facile concedo —- nam certe non numeravit! -— in eo
tamen persevero, commentariorum veterum eum peritissi-
mum fuisse. contempsit grammaticos, utpote qui „nihil
conferant quod sapiat“ prooem. p. 1, sed legit eorum
commentationes, si non omnes, at multas, non exscripsit
unum aliquem, sed ex pluribus quae utilia putabat inter-
pretationi suae inseruit. nec minus multa Donati lectio
ex ingenti numero locorum e Vergilio passim ac plerum-
que congrue adscitorum atque ex plurima Vergilianae
dictionis imitatione elucet. nam quod in epistola epilo-
gica „cursim, inquit, scripsi relinquens plurima“, iniuria
hoc in suum usum Hoppius convertit. praetermisisse se
Donatus dicit, ut sequentia docent, rerum plerumque
interpretationem, ut suam saltem verborum explicationem
absolveret3 de studiis suis, ut ita dicam, praeparatoriis
nihil dicit, ergo ne illud quidem quod Hoppius extorquet,
se in his parum diligentem fuisse et unius compendii
lectione contentum. nam qui filium monet ut, nisi futura
patris opera instructus hoc labore supersedere possit, ve-
terum commentarios legat et necessaria vestigata con-
discat (epilog. cf. prooem. p. 2), is profecto ipse eos le·-
gisse putandus est, quade re iam v. d. Hoeven p. 38
recte iudicavit. Hoppius autem „ostendere posse sibi vi-
detur Donatum hoc loco de commentariis magnificentius

1) hune Hoppius modo „Servio pleniorem et copiosiorem“,
modo „compendium“ fuisse dicit: quae quomodo inter se con-
gruunt non intellego.

