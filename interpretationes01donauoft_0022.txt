XVIII PRAEFATIO

legavit. horum ego sententiae, cum ad eam nondum mihi
cognitam ipse quoque comparatione Vaticani libri adductus
sim, eo minus dubito assentiri. prioris partis librarius in
interpretationibus litteris utitur Anglosaxonicis, in lem-
matis Vergilianis rubro colore scriptis usque ad fol. Ι13
uncialibus (uno loco capitalibus rusticis), post fol. 13 iis—
dem quibus in interpretationibus. LII in interpretationi·
bus formas litterarum Carolinas minusculas semiuncialibus
elementis mixtas, in lemmatis, quorum, si ampliora sunt,
partem tantum rubro colore scribere solet, unciales ad-
hibet. cum igitur posteriorem partem in Francia scriptam
esse pateat, priorem quoque ibidem et eodem tempore
confectam esse continuatio docet scribendi qua in versu
2, 494 nulla intercapedine alter librarius alterum excipit.
praeterea viri docti Florentini maximam similitudinem
manus posterioris cum forma calligraphica scholae Al-
cuinianae Turonensis esse monuerunt, in qua quem locum
Anglosaxones obtinuerint constat. sic ergo statuendum
est, priorem partem ab homine Anglosaxone, posteriorem
a Francogallo scriptam esse, utramque in Francia saeculi
p. G. n. noni parte priore. nam et litterarum habitus
auctoribus Florentinis ad nonum saeculum nos revocat et
quam ex codiee Reginensi haud dubie iuniore temporis
efficiemus definitionem in priorem eius saeculi partem.
quodsi prioris librarii opus a posteriore eodem tempore
ac loco continuatum est, archetypo eodem utrumque usum
esse negari non poterit. huius manum in interpretatio-
nibus (de lemmatis non habeo quid dicam) Anglosaxoni—
cam fuisse inde conicio, quod in illis prior librarius, cui
eae formae familiares essent, multo rarius lapsus est quam
posterior idemque unam tantum lacunam 2, 469 de lectione ι
dubitans reliquit, L11 permultas. his concessis nescio ,an
illud quoque concedatur, ut archetypum, id quod aetate
Alcuiniana saepe accidit, ex Anglia in anciam delatum
esse putemus. desunt in Laurentiano libri quarti versus
386—621 eosque ne in archetypo quidem fuisse ideo
statuendum est, quia librarius spatium reliquit, brevius

