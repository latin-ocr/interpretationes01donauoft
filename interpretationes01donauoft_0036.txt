XXXII PRAEFATIO

scripserit, sed signis in ordinem revocatum, Urbinas uno
tenore ineptissime scripsit „aeternas perpingue solum
— — — sertis pecudumque cruorem“. non minus grave
est quod 4, 335, ubi in Laurentiano „finit“ inter lineas
inepte insertum esse in apparatu notavi, quia supra ver-
bum „regit“, quod inferius sequitur, scriptum est, Urbinas
hoc correctum ratus „finit“ pro „regit“ posuit. nihilo
tamen setius et Urbinatem et reliquos, quamquam a Lau-
rentiano et Vaticano originem habeant, ex his ipsis
transcriptos esse nego. sunt enim loci quibus HOU a
lectione quae in L vel V extat ita discedant, ut inter se
et cum editione i. e. cum libro manu scripto unde facta
est consentiant. exempla ex plurimis aliquot cum alibi
passim tum in septimo in apparatum recepi, hic satis
habeo haec adscribere: 4, 68. 5, 234. 394. 6, 182. 7, 221.
301. 332. 351. 594. 744. 9, 818. 10, 96. gravissimum
autem est quod lacunam Vaticani 6, 168 HOU ed. summo
consensu expleverunt verbis „se addidit Aeneae“. num-
quam enim mihi persuadebitur quattuor diversos librarios
casu in easdem aut mendas aut emendationes venire po-
tuisse. sequitur ergo ut ad commune exemplar recurra-
mus, ortum illud quidem ex Laurentiano et Vaticano, sed
cui loci in HOU ed. ab L et V communiter discrepantes
possint attribui. eo in exemplari mira quoque illa quae
supra ex U enotavi ita scripta fuisse concedas, ut signa
correctionis apposita U neglegeret, observarent ceteri.
quodsi communem illum codicem, quem littera X signi-
fico, emendationibus coniecturis adnotationibus repletum
fuisse statuerimus, qualem Reginensem etiam nunc vide·
mus, id quoque facile explicabitur, quod HOU et „arche-

typus“ editionis persaepe cum primigeniis libris L et V .

non omnes aut consentiunt aut dissentiunt, sed partim.
ex tali enim exemplari librarii, praeterquam quod corri-
gendi libertatem sibi quoque assumpserunt, quod cuique
placeret recipere potuerunt cf. 4, 1. 5, 201. 7, 211. 503.
8, 79. 10, 62. nam quominus unum ex illis ceteris pro
archetypo fuisse suspicemur multa et magna in unoquo-

