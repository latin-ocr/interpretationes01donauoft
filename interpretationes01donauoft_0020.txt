XVI PRAEFATIO

instrueretur, tertium decimum librum, qui eam cognitio-
nem ex commentariis veterum collectam traderet, adiungere
constituerat (7, 646 et epil.) hunc ne conficeret, cum
ipsas interpretationes „incertum metuens vitae cursim
scripsisset“, morte videtur prohibitus esse (cf. v. d. Hoeven
p. 37). de titulo codices consentiunt, nisi quod Lauren-
tianus (L1 et ΕΠ) et Vaticanus Tiberi Claudi scribunt,
Reginensis Tiberii Claudii. nos illorum auctoritatem secuti
sumus. „interpretationum“ nomen Donatus ipse 7, 646
et in epilogo testatur. genuinae quin extent, quamquam
nulla earum apud veteres fit mentio, non potest dubitari.
ineptias eorum qui eas vel interpolatas vel mutilatas vel
suppositicias esse somniaverunt subtili et accurata dispu-
tatione v. d. Hoeven p. 21—32 refutavit. redeunt eae
fabulae cum ad alios errores tum ad illum principalem
quo Ti. Claudium Donatum cum Aelio Donato confun-
dentes huius commentariorum reliquiis a Servio traditis
in Ti. Claudii interpretationibus locum quaerebant neque
reperiebant. aliud enim est opus, aliud consilium, aliud
ingenium. exceptis iis partibus quae temporum iniuria
in vetustissimis exemplaribus perierunt (4, 386—621. 't
6, 1— 157. 7, 373— 414. 8, 457- 730. 12, 620-663,
690—754. 786—846. epilogi finis) nulla nisi verborum
iactura facta est (de lemmatis v. infra). interpolationis
in codicibus antiquissimis nullum apparet vestigium neque
librorum Hl) et Ο et U scriptores, qui magnas partes
omiserunt, interpolandi temeritatem admiserunt. quidquid
in hoc genere peccatum est editores peccaverunt. plane
adstipulor iis quae v. d. Hoeven p. 28 dicit: „opus Do· q
nati, ut nunc legitur, nullam interpolationis suspicionem,
nullam nisi in singulis verbis corruptelae movere potest3
aequali tenore decurrit, ubique sui simile est, optime con·
gruit indoli et consilio auctoris ex praefatione cognoscen-
dis“. est tamen quaedam priorum librorum cum posterio-
ribus dissimilitudo: eum enim morem quem in primis

 

1) de quibusdam huius libri additamentis innocuis v. infra.

